Pandas to pakiet, którego najczęściej używamy do zadań związanych
z analizą danych i obszarem data science. Jest on zbudowany na bazie pakietu
NumPy, który zapewnia obsługę tablic wielowymiarowych.
Biblioteka Pandas operuje na danych w postaci tabeli zwanej ramką danych (ang. DataFrame).
Umożliwia ona wczytanie danych tabelarycznych z różnych źródeł
np. z pliku *.csv, z tabeli bazy danych SQL, z arkusza kalkulacyjnego Excel.
Całość danych Pandas przechowuje w pamięci RAM.
Jeśli zbiór nie mieści się w pamięci, musi być podzielony na mniejsze fragmenty.
